INTRODUCCIÓ:
L’augment de la població envellida ha posat de manifest la importància de la qualitat de vida com a factor clau en el pronòstic de les persones majors. Aquests elements estan estretament relacionats amb la mortalitat, especialment en pacients amb malalties cròniques. En aquest context, la Hospitalització a Domicili (HaD) s’ha consolidat com una alternativa assistencial eficaç. Aquest treball analitza els pacients que, una vegada donats d’alta de la HaD, són seguits mitjançant un règim de Telemedicina a càrrec d’infermeres gestores, que ofereixen suport i/o un nou ingrés en règim de HaD als pacients amb malalties cròniques i deteriorament funcional, amb alt risc de reingrés.

El present treball estudia la qualitat de vida, la fragilitat d’aquests pacients i la seua relació amb la mortalitat.

OBJECTIUS: 
Aquest TFG té com a objectiu principal el desenvolupament de diferents models amb metodologies diverses en pacients de la HaD de l’Hospital La Fe i extracció de conclusions sobre com influeixen les diferents variables, a partir de dades clíniques reals. També s’analitza la relació entre fragilitat i qualitat de vida, i com aquestes influeixen en la mortalitat, mitjançant tècniques estadístiques i d’aprenentatge automàtic.

METODOLOGIA: 
Estudi observacional retrospectiu amb dades de pacients crónics de la HaD (La Fe). S'analitza mortalitat mitjançant models predictius (regressió logística, Kaplan-Meier, Cox i machine learning) amb Python i Excel. Inclou anàlisi exploratòria i validació amb corbes ROC.

RESULTATS:
S’identifiquen factors clau de qualitat de vida que tinguin una associació significativa amb la mortalitat en pacients crònics de la HaD. Els models predictius desenvolupats mostren una bona capacitat de discriminació, amb corbes ROC que indiquen un alt valor de l’àrea sota la corba (AUC). Els resultats de l’anàlisi estadística i de l’aprenentatge automàtic permeten identificar variables clau en la predicció de la mortalitat, facilitant una presa de decisions més informada.

PARAULES CLAUS: 
Qualitat de vida; Fragilitat; Mortalitat; Hospitalització a domicili; Pacients crònics; Pacients pal·liatius; Dependència; Vulnerabilitat; Benestar; Presa de decisions clíniques; Model predictiu; Factors de risc; Salut pública

NOTA:
Les dades utilitzades en aquest projecte pertanyen a pacients reals. Per motius ètics i legals, no estan incloses en aquest repositori. Per això, els notebooks no mostren resultats ni outputs, únicament el codi.
